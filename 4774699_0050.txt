CAPUT TERTIUM.

PHYSICA CARNEADIS.

——

ις 1.

Postquam primum locum Carneadis Logicis dedimus, ibique exposui-
mus nobilitatam illam in historia animi humani de judicio veri senten-
tiam , qua caput continebatur doctrinae ab Academicis constitutae, cujusque
unius confirmandae caussa, reliquas illi philosophiae partes attingebant,
de Physicis proxime est agendum. Ad hanc autem partem quod attinet,
in ea tractanda breviores esse poterimus Naturalem enim philosophiam
non valde curasse Academici videntur3 quod quidem disertis verbis de
Carneade tradit Diogenes Laertius (1). Satis longas tamen reliquias ha-
bemus ejus disputationis, quibus praecipua quaedam Stoicorum decreta
funditus evellere, haud exiguo cum successu, conatus sit. Has maximam
partem nobis servavit Cicero, quas probabile est ipsum ex Clitomachi

Commentariis hausisse.

§11-

Earum autem prima in censum venit disputatio de Diis, qua ostendit
Stoicos de divina natura nihil explicare, et ne esse quidem Deos,
quales ab iis describerentur. Cum hi enim Jovem, sive aethera, ceteros-
que Deos velut animata corpora sibi informarent, nullum ad eorum

 

(1) Lib. IV. Segm. 62. (Κιριέαδης) ἐν μὲν τοῗς φυσικοῖς ἶπον φερῦμεης, ἐν δὲ τοῖς η’θιιοῖς
μαλλον.

5

 

