(24)

criterium erit. Si autem nulla Phantasia vim habet judicandi, nec ratio
erit id quod judicat3 ea enim deducitur a veritate. Nam primum quidem
ei debet apparere id quod judicatur. Nihil autem potest apparere abs-
que sensu experte rationis. Neque ergo sensus expers rationis, neque
ratio est id quod judicat (1). Unde necessario sequitur, criterium veri-

tatis nusquam esse.

g 111.

ἡ

Illud etiam Arcesilas tuebatur, nihilomnino esse, quod sciri possit, ne
illud quidem ipsum, quod Socrates sibi reliquisset (2) ·, )) Antipatro enim,
quum diceret, ei, qui affirmaret, nihil posse percepi, consentaneum esse,
uuum tamen illud dicere percipi posse, ut alia non possent, Carneades
acutius resistebat. Nam tantum abesse dicebat, ut id consentaneum esset,
ut maxime etiam repugnaret. Qui enim negaret quidquam esse, quod per-
ciperetur, eum nihil excipere: ita necesse esse , ne id ipsum quidem,
quod exceptum non esset, comprehendi et percipi ullo modo posse” (3).

Aliud quoque, quod est omnium evidentissimum , multis rationibus
evertere eum conatum esse, refert Galenus (4). Concedere enim noluit
magnitudines uni tertiae aequales, etiam inter se esse aequales. Quo sensu
autem haec accipienda sint, recte docuit philosophus galluS‚ Degerando (5).
Non enim ipsam ratiocinandi formam oppugnavit, sed tantum ostendere
voluit, nihil esse in materia, quod veritatem formularum mathematica-

rum possit aequare.

(ι) Sextus Empiricus. 1. l. § 150 -166. Ad hanc autem disputationem illustrandam non
inutiliter conferri potest Ciceronis locus Acadd. 11, 13. p. 118 sqq., ubi totius Academicorum
tutionis fundamenta ex Luculli persona exponuntur.

(2) Cic. Acadd. 11, 13. p. 57.

(3) Cic. Acadd. 11, 9. p. 104. Coll. 34. p. 203.

(4) De optimo dicendi genere in med.

(5) In opere laudato, ι. 111. c. 13. p. 84. Cous. et qui illum praegressus est, Bruckerus Hist.
Crit. Philos. t. 1. p. 768 sq. ‚ recte Baylium reprehendens ‚ qui hinc eliciebat , negasse Carneadem ,

qua conveniant uni tertio, convenire inter se in Diction. v. Carneade not. C.

 

