 

(40)

mmmmwmmmwmwmwwmm

CAPUT QUARTUM.

ETHICA CARNEADIS.

*-

51.

Expositis Logicis, Physicisque, restat ut tertio demum loco Ethica ex-
plicemus. Quamvis autem tractandae huic philosophiae parti multam
operam dedisset Carneades (1); nihil tamen nobis servatum est, praeter
quasdam ejus de summo bono et de justitia sententias. Ac primus qui-
dem locus, summi boni quaestioni dandus est ‚ in qua quippe totius

doctrinae morum cardo versetur.

gn.

Disputationem vero sic inchoabat, ut dispiceret non solum, quot fuis-
sent , sed omnino quot esse possent philosophorum de ‘summo bono
sententiae. Dicebat enini nullam esse artem, quae ipsa a se proficiscere—
tur3 nam semper illud extra esse, quod arte comprehenderetur. Sic
medicina: valetudinem, gubernationis navigationem, vivendi arte com·-
prehendi prudentiam. Cum autem fere inter omnes constet, id, in quo
prudentia versetur, et quod assequi velit, naturae accommodatum esse
debere, et appetitum animi (ὁρμὴν) per se allicere; quod vero a primo
ortu natura appetat, de hoc sit omnis inter philosophos dissensio:
exquirendus est igitur totius hujus quaestionis fons, in quo sunt prima ¹

(1) Diog. Lae'rt. lib. lv. segm. 62.

 

