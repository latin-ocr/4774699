 

(4²)

» De bona autem fama (quam enim appellant εὐδοξίαν, aptius est hoc
loco bonam famam appellare , quam gloriam) Chrysippus quidem et
Diogenes, detracta· utilitate, ne digitum quidem ejus caussa porrigendum
esse dicebant. Quibus ego vehementer assentior. Qui autem post eos fue-
runt, quum Carneadem sustinere non possensshanc, quam dixi, bonam
famam, ipsam propter se praepositam et sumendam esse dixerunt, esse-
que hominis ingenui et liberaliter educati , velle bene audire a paren-‘
tibus, a propinquis, a bonis etiam viris, idque propter rem ipsam, non
propter usum: dicuntque, ut liberis consultum velimus, etiam si pos-
tumi futuri sint, propter ipsos: sic futurae post mortem famae tamen
esse propter rem, etiam detracto usu, consulendum’' (1).

ς lv.

Jam eo progressi sumus, ut nobis solummodo excutienda restet Car—
neadis contra justitiam disputatio. Cum enim Romae legatus esset, lucu-
lentissime pro justitia disseruit , eamdemque postridie non minoribus
viribus funditus evertit. Cicero in tertio libro de Republica Furium
Pilum introduxerat Carneadis verba recordantem ‚ injustitiaeque partes
agentem (2). Sed ejus orationis non uisi aliquot particulae, eaedemque
mutilae codicis Vaticani beneflcio nobis servatae sunt. Fontes vero ube-
riores nobis exstant Augustinus, et praesertim Lactantius, q'ui etiam con·-
fectam a se totius disputationis summam reliquit. Ne igitur quis iniquius
ferat, si in ea explicanda illorum scriptorum pedissequi simus, et quae
ab iis sunt tradita, ipsissimis verbis transm-ibamus. Carneades vero, curn
refelli posse intelligeret, quae a plurimis philosophis , maximeque a
Platone et Aristotele pro justitia dicta erant , verisimilibus rationibus
exemplisque ostendere conatus est, istos justitiae patronos nihil certi , nihil
firmi, de ea disputavisse (3) Quam fortiter autem hanc in rem incubuerit,

(1) Cic. de Finib. 111, ¹7·
(2) Lactantius Divin. lustit. V, 15 et 18. Cous. cie. de Republic. ΙΙΙ, 5. p. ¹49· ed. Paris.
(3) Laetam. Epitom. cap. 55. Idem Instit. V, 15 ε 1> Carneadea autem , ut Aristotelem ro-

 

 

